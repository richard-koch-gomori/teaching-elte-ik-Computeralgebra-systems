Komputeralgebra rendszerek gyakorlat beadandó feladatok


A félév során 3 komputeralgebra rendszerben programozunk: SymbolicC++, Sage, Maple. Mindhárom rendszerhez lesznek beadandó feladatok.

A beadandó feladatok pontértéke a feladat neve/sorszáma mellett olvasható. A gyakorlati jegy a beadandókból szerzett összpontszám alapján kerül megállapításra, ennek ponthatárai a követelményrendszerben található.

Sage és Maple feladatokból tetszés szerint választott legalább 1 db-t mindenkinek be kell adnia, a többi feladat tetszés szerint választható. SymbolicC++-ból nincs minimum elvárás, tehát a tantárgy teljesíthetõ SymbolicC++ feladat elkészítése nélkül is.


SymbolicC++ feladatok (opcionális)


1. (3 pont)
Írassa ki a képernyõre az f(x) := x^9 - 7x^8 + 23x^6 - 1/51x^5 + x^2 - 10x + 42356 polinom illetve a g(x) := 31x^13 - x*sin(x) - 11*cos(x) + 3441 függvény x szerinti elsõ 10 deriváltját.

2. (4 pont)
Tekintsük a f(x) := ln(x) - x*sin(x) + 1235 függvényt. Írassa ki a képernyõre a következõket: f x szerinti deriváltja, f x szerinti integrálja, f(24), f(-1). Helyettesítsen a derivált illetve integrálfüggvényekbe 145-t.

3. (4 pont)
Az f(x) := x^3 - x - 2 Rational<Verylong> együtthatós polinomra hajtsa végre a Szelõ-módszert szimbolikus számításokkal. Az (xn - xn_1) / (f(xn) - f(xn_1)) * f(xn) kifejezésre adjon meg hibakorlátot, elég jó gyök esetén termináljon a ciklus.

4. (7 pont)
Tároljon szimbolikusan egy 5*5-ös mátrixot, amelynek az i-edik sorában az fi függvény x szerinti elsõ 5 deriváltja áll, ahol f1(x) := x^4 - 76x^2; f2(x) := sin(x); f3(x) := 54x^15; f4(x) := x^2 - 7x + 1; f5(x) := exp(17x). Helyettesítsen a mátrixba x=45-öt. Írassa ki a transzponált mátrix x=38 helyettesítését.

5. (7 pont)
Írjon függvényt, amely egy Rational<Verylong> elemeket tartalmazó mátrixra visszaadja a mátrix L+D+U felbontását. Írjon fõprogramot, amely az A = [4, -1, 0; -1, 4, -1; 0, -1, 4] 3x3-as mátrix, b = [2, 6, 2] vektor esetén az Ax = b LER-re végrehajtja a Jacobi illetve a Gauss-Seidel iterációk elsõ néhány lépését (ez a lépésszám lehet egy beégetett konstans, a konvergenciát nem kell vizsgálni).

Az 1-5 feladatok összes megoldása betudható egyetlen 25 pontos feladatnak.


Sage/Maple feladatok

Ahol a feladat nem rögzíti, azon feladat tetszõlegesen választva megoldható Sage-ben vagy Maple-ben.

FIBONACCI (25 pont) Legyen m egy 1-nél nagyobb egész. Könnyû matematikailag belátni, hogy ha a Fibonacci-számok sorozatát modulo m tekintjük, akkor a sorozat periodikus (elõbb-utóbb újra szerepel benne 0 és 1, aztán ismétlõdni kezdenek az értékek). Írjunk egy eljárást, melynek az egyetlen paramétere m, a kimeneti értéke pedig egy 2 hosszú lista: ennek elsõ eleme a periódus hossza, második eleme pedig egy lista a periódus elemeibõl. Például, ha az eljárás neve f, akkor az f(3) parancsra kapjuk azt válaszul, hogy [8, [0, 1, 1, 2, 0, 2, 2, 1]].

TÁBLA (35 pont) Valaki felír 8 nemnegatív egész számot egy táblára, majd a kezünkbe ad egy papírt, melyen szintén egy nemnegatív egész szám szerepel. Ezután a következõ lépést tehetjük meg 7-szer: kiválasztunk a táblán aktuálisan szereplõ számokból kettõt, letöröljük õket, és felírjuk a különbségük abszolút értékét a táblára. A cél az, hogy amikor csak egy szám szerepel a táblán, akkor az megegyezzen a papíron szereplõvel. Kérdés, hogy ezt elérhetjük-e: írjunk ennek eldöntésére Maple programot. A bemenet a táblára írt számok listájából és a célszámból áll, a kimenet pedig vagy az, hogy nincs megoldás (mondjuk legyen a visszatérési érték ilyenkor -1), vagy egy lehetséges lépéssorozat, amiket a letörölt számpárokkal adunk meg. Például, ha f az eljárás neve, akkor f([1, 2, 3, 4, 5, 6, 7, 8], 0) eredménye lehet mondjuk [[1, 2], [3, 4], [5, 6], [7, 8], [1, 1], [1, 1], [0, 0]], ha a cél pedig ugyanennél a táblánál 1 vagy 50, akkor nincs megoldás.

VÉLETLEN (25 pont) Készítsünk véletelen 5x5-ös mátrixot, melynek az elemeit a [0,1] intervallumon egyenletes eloszlások szerint válasszuk ki függetlenül. Számítsuk ki a determinánsát és a legnagyobb abszolút értékû sajátérték abszolút értékét. Végezzünk 1000 ilyen kísérletet, és ábrázoljuk a determinánsra ill. sajátértékre kapott eredmények (tapasztalati) eloszlásfüggvényét.
(Egy F eloszlásfüggvény x helyen felvett értéke azt mondja meg, hogy mekkora valószínûséggel lesz a vizsgált mennyiség x-nél nem nagyobb. Tehát ha pl. egy konkrét x értéknél az 1000 kísérletbõl 349 esetben kisebb-egyenlõ, 651 esetben nagyobb szám jött ki, akkor F(x) = 0,349.)

VÉLETLEN GYÖK (25 pont)
Legyen n rögzített pozitív egész. Készítsünk Maple munkalapot, mely egy n-edfokú polinom együtthatóit egymástól függetlenül választja meg a {-1, 0, 1} halmazból. Rajzoljuk ki a komplex számsíkon a gyökeit.

OSZTÓ (15 pont) Készítsük el a Maple segítségével azt a 20 hosszú listát, melynek i-edik eleme egy kettõ hosszúságú lista: [i, f(i)], ahol f(i) az a legkisebb természetes szám, melynek i darab pozitív osztója van. A keresett lista tehát valahogy így kezdõdik: [[1, 1], [2, 2], [3, 4], [4,6],..]. (Mert pl. 6 a legkisebb pozitív egész, amelynek 4 osztója van.)

(+15 pontért:) Készítsük el ennek a listának a 100 hosszú változatát (elvárás: a számolás fusson le 5 percen belül egy átlagos mai PC-n (ha jól írjuk meg, úgyis másodpercek alatt lefut, ha nem, évek alatt sem)).

RELÁCIÓ (20 pont) Egy X halmazon értelmezett binér relációt formálisan X-beli rendezett párok halmazaként szoktunk definiálni. Írjunk eljárásokat, melyek egy ilyen formában adott relációról megmondják, hogy az reflexív, antiszimmetrikus ill. tranzitív-e (három külön eljárást). A bemenetük az X halmaz és a reláció. Tehát pl. isReflexive({1, 2, 3, 4}, {[1, 1], [2, 2], [3, 3], [4, 4]}) válasza legyen true,  isTransitive({1, 2, 3, 4}, {[1, 2], [2, 3], [1, 4], [2, 2]}) pedig false. (Itt nem elvárás a hatékonyság, tegyük fel, hogy legfeljebb 10 elemû X-re hívjuk meg.) (+10 pontért:) Írjunk programot, mely megszámolja, hogy egy 1, 2, 3, 4, illetve 5 elemû halmazon hány részbenrendezés adható meg (azaz olyan reláció, mely egyszerre reflexív, antiszimmetrikus és tranzitív).

EKVIVALENCIAOSZTÁLY (20 pont) Készítsünk eljárást, melynek bemenete egy, az elõzõ feladat módján reprezentált ekvivalenciareláció, kimenete pedig az ekvivalenciaosztályok lisája (ellenõrizzük, hogy a reláció valóban ekvivalenciareláció-e).

NORMALITÁS (20 pont) Készítsünk eljárást, melynek egy bemenõ paramétere van: egy n pozitív egész. A kimenet egy 10 hosszúságú lista legyen, melyben felsoroljuk, hogy a PI tizedesvesszõt követõ elsõ n jegye közül hány darab 0, 1, 2, stb. számjegy van.

ARITMETIKAI (20 pont) Az aritmetikai deriváltat a következõ szabályokkal definiáljuk a természetes számokra: p' = 1 minden p prímszámra, és ha a, b természetes számok, akkor (a*b)' = a'*b + a*b'. Így például 15' = 3'*5 + 3*5' = 8, illetve kiszámolható pl. 60'=92. Írjunk eljárást Maple-ben, mely az ifactors függvény kimenete alapján kiszámítja egy bemeneti érték aritmetikai deriváltját.

GRAFIKA (15 pont) Készítsünk Sage munkalapot, amely megoldja a következõ feladatokat (a részfeladatok külön-külön és együtt is beadhatók)
(a) Készítsünk animációt, melyben az egységkör mozog az origó középponttól a (7,0) középpontig! (4 pont)
(b) Készítsünk animációt, melyben az egységkör mozog a logaritmusfüggvény görbéjén az [1;7] intervallumon. (4 pont)
(c) Rajzolja ki a f(x) = 2x^3 + sqrt(x) függvény görbéjét a [0;20] intervallumon és legyenek szakadási pontjai az x=4 és x=15 pontokban. (7 pont)

ALKALMAZÁS (30 pont) (a részfeladatok külön-külön és együtt is beadhatók)
(a) Készítsen Sage munkalapot, amely megoldja a következõ szélsõérték feladatot: Milyen hosszúak az élei annak a négyzetes hasábnak, amelynek térfogata V (kérje be a billentyûzetrõl), és a felszíne minimális? (10 pont)
(b) Készítsen Sage munkalapot, amely megoldja a következõ szélsõérték feladatot: A T cm^2 területû (T értékét kérje be a billentyûzetrõl) téglalapok körül melyiknek minimális a kerülete? (10 pont)
(c) Készítsen Sage munkalapot, amely megoldja a következõ fizikai feladatot: Egy pontszerû test az az [1,5] idõintervallumban egyenlenes pályán mozog, az s(t) = 2t^2 + 3t + 5 kitérési szabálynak megfelelõen (az idõt másodpercben, a kitérést méterben mérjük). Mekkora a mozgás átlagsebessége? Van-e olyan t0 [1,5]-bõl, amely idõpontban a pillanatnyi sebesség egyenlõ az átlagsebességgel? (10 pont)

GRÁF (30 pont) (a részfeladatok külön-külön és együtt is beadhatók)
(a) Sage-ben rajzoljuk ki a következõ irányítatlan gráfot: csúcsai az {1, 2, 3, 4, 5, 6, 7, 8} kételemû részehalmazai, élek pedig azok közt a csúcsok közt mennek, melyek négyzetösszegei összege prímszám, ahol egy csúcs négyzetösszege alatt a csúcsba írt számok négyzetösszegét értjük. (10 pont)
(b) Sage-ben írja ki a képernyõre hogy a (1, 2), (1, 4), (1, 9), (2, 3), (2, 5), (3, 5), (2, 9), (4, 5), (4, 9), (5, 6), (5, 1), (5, 9), (6, 3), (6, 9), (7, 4), (7, 9), (1, 8), (8, 1), (6, 8), (8, 6) párokkal meghatározott irányított gráfban melyik a maximális hosszúságú út a 3-as csúcsból a 9-es csúcsba, amelyik nem tartalmazza a 4-es csúcsot. (20 pont)

3N+1 (25 pont) Készítsünk eljárásokat, melyek az ún. 3n+1 problámát viszgálják. Legyen f az a pozitív egész számokon értelmezett függvény, mely páros n-re n/2, páratlan n-re 3n+1 értéket vesz fel. Egy sejtés szerint ezt kellõen sokszor ismételten alkalmazva, bármilyen kiindulási n-re lesz olyan, hogy 1-et kapunk (pl. 7-22-11-34-17-52-26-13-40-20-10-5-16-8-4-2-1). Írjunk egy olyan eljárást, mely meghatározza, hogy a paraméterként megadott n-re hány lépés múlva következik ez be (pl. 7-re 16 lépés kell). Egy másik eljárással pedig számoljuk meg, hogy mindeközben hány páros szám volt a sorozatban (a kiindulási értékkel együtt).

